"1"in Önemi

Gazi Üniversitesi Basın Yayın Yüksek Okulu'nun 2. sınıf öğrencileri, ekonomi dersinin hocasını bekliyor. Sınıf, öğrencilerin patırtısıyla yıkılıyor... Sert görünümlü hoca kapıda beliriyor. Sınıfa kızgın bir bakış atıp, kürsüye geçer. Tahtaya kocaman bir "1" rakamı çiziyor. "Bakın" der "Bu kişiliktir. Hayatta sahip olabileceğiniz en değerli şey..." Sonra "1"in yanına "0" koyuyor. "Bu başarıdır. Başarılı bir kişilik "1"i "10" yapar." Bir "0" daha... "Bu tecrübedir. "10" iken, "100" olursunuz." Sıfırlar böyle uzayıp gidiyor... "Yetenek; disiplin; sevgi..." Eklenen her yeni "0"ın, kişiliği 10 kat zenginleştirdiğini anlatıyor hoca. Sonra eline silgiyi alıp, en baştaki "1"i siliyor. Geriye bir sürü sıfır kalıyor. Ve hocanın yorumu: "Kişiliğiniz yoksa öbürleri sıfırdır!"
(Veysel Eroğlu'na teşekkürler)