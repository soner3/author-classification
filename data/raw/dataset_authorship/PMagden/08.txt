El Değişti: Oyun Aynı

Tamam: vatana millete hayırlı olsun DA Sabah-atv'nin satışı; Ahmet Çalık'ın cebinden çıka çıka çıka 150 milyon dolar çıkıyor, bu 'iş' için. Medya gruplanmak için yani.
Hani "Hükümetle ilişkilerim süpper; yalı alacağıma Boğaz'da, bu parayla 1 medya grubu alayım bari" demiş olmalı.
150 milyon dolar 'çıkan' bir gruba; evet bankalar tabii ki 750 milyon dolar KREDİ temin edebilirlerdi. İsteselerdi.
"Bu 750 milyon dolar çok iyi koşullarla (bankalar için yani) verilmiştir, KAMU için asla sorun yaratması söz konusu değildir; kâr getirmeye dayalı bir 'transaction' gerçekleştirilmiştir"- denilecekse şimdi:
Peki tamam; AMA NEDEN KAMU BANKASI 2 adet? Neden özel 2 bankadan temin edilemedi/ya da edilmek istenmedi de 750 milyon dolar, Halkbank ve Vakıfbank'tan temin edildi?
Dinç Bilgin de grubunu kamu bankalarını hortumlamaktan ya da kendi fason bankası aracılığıyla kamuyu hortumlamaktan kaybetmişti. Mesela. Oysa-
İşadamlarının ve siyasetçilerin bu denli Güç Simsarı artı Yüzdeci olduğu bir ülkede KAMUNUN BANKASI OLMASIN en iyisi. Bu kadar basit!
İş Bankası'nın Yönetimi'nde CHP'nin bulunması mesela; nasıl bir abukluktur?
Atatürk'ün Mirasçısı olarak on yıllardır inanılmaz kaynakları (İş Bankası'ndan onlara aktarılan kârları) çar çur edebilme HAKLARI onlara YETMİYOR MU? YETMEMELİ Mİ?
Kanaltürk'e 4 milyon YTL 'faturasız aktardığı' ortaya çıktı ya CHP'nin. Baykal bu konuda arazilenmeyi tercih ededursun, Vatan Kurtaran Özkan, CHP'ye feci yüklenmeye başlamış televizyonundan.
Ayrıca 'dişimin kovuğuna yetmez-di o para' edalarında, herhalde. Zira korkunç bir vergi borcu ortaya çıktı Kanaltürk'ün. Bakalım nasıl ödeyecekler?
Yani CHP'den gelen faturasız paralar, vergilerine filan dahi gitmemiş. Ayrıca ne milletvekilliği, ne başkan yardımcılığı uzatılınca CHP'den; Tuncay Özkan'ın AHDE VEFA prensibini çiğneyerek, CHP'ye yükyük yüklenmeye başladığı artık ortada!
Şişli Belediye Başkanlığı ile DAHİ ödüllendirilmeyeceği ortaya çıkınca BizKaçKişiyizNoktaKomPartisi'ni kurmak mecburiyetinde kalacağı anlaşılan Büyükbeyin Müthişhatip Tuncay Özkan, televizyonunun ekranlarından yazılanmış halini de akıtarak mütemadiyen okuttuğu kompozisyon ödevlerinde, 300-400 kelimelik söz dağarcığının bütün imkânlarını kullanıyor. Her zaman.
Bu dağarcıktan çok dağar bir kelime de AHDE VEFA. Nerdeyse 'kullanılmadığı' Tuncay Özkan eserlemesi yok.
Zamanında 'baba, babacığım' diye etrafında fırdöndüğü Aydın Doğan'la ilgili, Şov Haber'in (3-5 milyon dolar'a başına geçtiğinde) yaptığı haberler ve bu haberlerde kullandığı üslup, hakiki bir AHDE VEFA örneğiydi mesela.
Ama AHDE VEFA KİTABI diyebileceğimiz (Kızılderili olsaydı) Bu Şahıs, şimdi de faturasız/masız onca parasını cukkaladığı CHP'ye AHDE KAÇKİŞİYİZ'ini göstermekle meşgul.
Şanslıyız yani: hiç yoktan bi televizyon kanalı sahibi olmasını temin ettirerek böylesi bir Muhalefet Hareketi'ni başlattırabildiğimiz için Büyükhatip Genişbeyin Ahdekaçkişiyiz Özkan'a.
Kamer Genç'in DE çiçek sulama maceralıkları ve sonu gelmez densizlikleri unutuldu, bir nevi.
O denli Muhalifcabbarlar'a muhtacız (m)illetçek! KİM olsa razıyız.
Geçenlerde bir medya sitesinde Tuncay Özkan'ın askerliğini 'hangi koşullarda' yaptığı (yapmadığı) ortaya çıktı.
35 yaşında (en nihayet!) Küçükyalı'da 10 gün 10 gece askerlik yaptıktan
sonra Özkan, birden üstünde askeri üniformalarıyla (o zamanlar konuşlandığı) Kanal D Haber'i basmasın mı?
'TuncayÖzkanTeneffüsü alıcaz!' diye sevindirik olmuş bulunan Kanal D çalışanları öleceklermiş az daha korkularından! Üniformalarıyla karşılarına dikilen KısacıkDönemÖzkan'ı görünce.
İşte geri kalan 18 gününü askerliğinin, üniformasıyla Kanal D'de tamamlamış Özkan. 10 gün boyunca 'yaşadıklarını' (ilk defa hayatında uyumuş mesela) anlatarak.
Uyurgezermiş meğer. Hem uyumuş hem gezmiş! 10 gün Küçükyalı'da.
'Vatanın 1 Karış Toprağı!' diye şişinen ve şişirenlerin; iş, vatani görevini yapmaya gelince kısacıcık ve en gecinden dönemci/Küçükyalıcı olması örseleyici tabii.
Ama en büyük ikinci medya grubumuzun el değiştirmesi gerekli görülmüştü. ANAP-DSP-MHP Konsorsiyumu'nun 'teslimatı' geri alınıp AK Parti'nin (emrinde olsalar gerek) 2 KAMU BANKASININ kaynaklarıyla, bambaşka bir gruba 'teslimatı' gerçekleştirilmiş oldu.
Medyada grupların 'teslimatı' çok umut vaad edici, hakikaten.
Demokrasi adına, bağımsızlık/bağlantısızlık adına, ifade özgürlüğü adına.
Doğan Tekeli'nin kırılması için izlenen 'yöntemler' muhtelif iktidarlar tarafından ne kadar eş yumurta ikizi. Ne denli aynı kaptan!
Türkiye'nin en çok satan gazetesi de habire bayilerde en fazla 25-30 bin adet satan Zaman gazetesi, mesela. Aman hiçbir şeyin adını adlı adınca koymayalım.
Bu denli tenceredibinkaralaşmış bir toplumda, 'Avrupa Birliği müktesebatı!' diye sanrılanmak, AB hayranlığı zart zurt değil, çok hazin, çok vahim bir 'Kurtulalım Allah rızası için!' duygusunun dışavurumudur.
Evet! Kuralsızlıkdenizi'nde YabancıYılan'a sarılma ihtiyacıdır.
Yılan soğuk, ama 'kuralları' var zira. Oturmuş. Kemikleşmiş.
Kuralsızlığın Hükümranlığı, ya da hep aynı Süfli (takımına göre değiştirilen)
Kuralların borusunun ötmesi habire, hakikaten kahredici. Kahredici.