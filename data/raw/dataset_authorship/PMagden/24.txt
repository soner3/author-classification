Ayın Decoy'u

Decoy: Hedef Şaşırtmaca için kullanılan nesne. Kişi.
Kanada'daki 1 Sinagog'ta çalıştığı ('din görevlisi' olarak) rivayetlenen Tuncay Güney, bol bol ana haberlerimizi filan meşgul etti ya geçen hafta.
Haberlerden birinde Gültepe'de zımbır zımbır bir apartmanın önünde durmuşlar. Orda büyümüş Güney. Şimdi de annesi ve zaman zaman karısı yaşıyormuş.
Konusuyla komşusuyla konuşuyorlar. Başörtülü bir kadın kaldırıma çökmüş, gülüyor. "Ne papazı!" diyor (kadın için haham/papaz/mum yakıcı bir) "Tuncay köylüm benim. Bizim köyden," gülüyor da gülüyor.
130 dolara MÜSLÜMAN OLMUŞTUR kâğıdını (Fethullahçı Samanyolu'na 'Doruktakiler'i yapmak için) satın aldığını söyleyen Güney 'doğuştan/kâğıttan MÜSLÜMAN olduğunu, ama KALBEN başka bir dinden olduğunu' (Yahudilikten yani) söylüyordu geçen gün başka bir röportajında.
Ne kadar röportaj yapsanız, o kadar ayrı hikâye 'catering'i yapar eminim Tuncay Güney sizlere. Ama Güney'in büyük bir kin ve intikam beslediği anlaşılan, tüm bir ömrünü ordan oraya savrularak Güç ve İktidar peşinde tüketmiş Doğu Perinçek 'içerde' şimdi. Tuncay Güney ise 7-8 yıldır Kanada'da.
Yargıtay Krokisi, Perinçek Ofisleri'nde bulunan, meğer Taraf gazetesini çıkartan Alkım Yayınları'nın Ankara Bürosu tarafından fakslanmış onlara! Eşiyle ruh ikizleşme işlemlemesini fevkâlâde bir başarıyla tamamına erdirmiş olduğu anlaşılan Şule Perinçek iddia ediyor bunu.
Mustafa Kemal gibi mücadeleyi kazanacaklarını da 'O da Osmanlı'da paşaydı' vs. laflarıyla iddia ediyor.
Evet! Mustafa Kemal, Osmanlı'nın paşasıydı. Doğu Perinçek 'Rüzgâr Nerden Eserse de Nasıl Nasiplenirim'in paşası. Yoksa Türk Ordusu'nda hiç kimselerin ona yüz verecek kadar meczup standartlara gönül eğeceğini zannetmiyorum.
(Sezar'ın standartı Sezar'a.)
1 Tuncay Özkan kapıyor 'Mustafa Kemal bayrağını', 1 Şule Perinçek (kocası adına) kapışıyor. Böylece her nevi iktidar ihtirasıyla kavrulan, sözümona 'anti-emperyalistin' (breh.breh.breh) kılıfı hazır! Hakikaten utanma duygusundan azade olmak, bu topraklarda karşılığını bulan
bir 'biçem'. Olarak sırıtıyor.
Sorular ve sorunlar havada uçuşurken, ya da Tuncay Özkan ve de Doğu Perinçek'vari 'decoy'lar göllerde tahta tahta sahte ördek kılığında yüzdürülürken-
Şanlı İlhan Ağbimizin (Ne demiş Türk polisi? "Size İlhan ağbi diyebilir miyim İlhan amca?" demiş!) Cumhuriyet gazetesine atılan BOMBALARIN Makine Kimya Endüstrisi yapımı olup Kara Kuvvetleri Komutanlığı'na verildiği Mahkeme'ye bildirilmiş olduğu halde-
Bu ipin ucu koyveriliyor. Danıştay Saldırısı'nı düzenleyen (ve de Şeriatçı Meczup kılığında decoy'lanmak istenen) şahsın eline nasıl geçmiş olduğu, sonra PAKETİN KALANININ Ümraniye Baskınındaki Ergenekon eve NASIL VARMIŞ OLDUĞU- hayır! Mahkeme, bu soruların cevabının alınması talebini reddediyor!
Bırakın dağınık kalsın. Bakın İlhan Ağbi ne kadar bağışlayıcı. Kendine işkence yapanları affediyor, MHP'yi başının tacı ediyor, Özzz Cumhuriyet'ine atılan bombalarla Danıştay Saldırısı/Ümraniye Baskını/Kara Kuvvetleri Komutanlığı bağlantısını görmezden geliyor.
Onun affedemediği tek şey: Hakiki Demokrasi'ye geçme ihtimaline sahip çıkanlar. Mevcut Askeri+Sivil Bürokrasi Derebeyleri'ne "Açılın şurdan da Hakiki Demokrasi'nin silüetini görelim az biraz" deme cüretini gösterenlerin, 'kirlendirici' varlığı! İşte 83 yaşında 60'larında duran İlhan Ağbi, bu ihtimale bel bağlayanları affedemiyor! Yeniden 'İyi Orducular' tarafından darbelenelim de, bi rahat edelim; kapasınlar gagalarını. İlhan Ağbi gazetesine sallanan bombaların seceresini, hiç mi hiç mi hiç merak etmiyor. Sallayanların 'ard' niyetlerini de.
Decoy'lardan decoy beğendiğimiz bu günlerde Hobbitler Diyarından Şifrelerin Efendisi (namı diğer Taha Fehmi Kıvanç Koru) once again şahane bir yazı 'patlatıyor'. (Hep bomba patlatılacak değil ya zararsız mararsız, Gaste Bahçeleri'nde.)
Yüksek izinleriyle, alıntılıyorum:
"Gözaltıyla birlikte dikkâtlerin bir-iki isim üzerinde yoğunlaştırılması elbette masum bir davranış değildi. Biliyorsunuz, geçmişte Milli Güvenlik Kurulu'nda görev yapmış kuvvet komutanı düzeyindeki bazı subaylar emeklilik sonrası CUMHURİYET Gazetesi Vakfı yönetimine girdiler. Bunlardan biri AYTAÇ YALMAN, diğeri ŞENER ERUYGUR... Şener Eruygur aynı zamanda Atatürkçü Düşünce Derneği'nin de başkanı. Bu arada yine eski komutanlardan DOĞU SİLAHÇIOĞLU da Cumhuriyet'e yazılarıyla sürekli katkıda bulunuyor.
İlhan Selçuk'un böyle bir DOST ÇEMBERİNE rağmen gözaltına alınabilmesi esas hayret sebebi olmalı."
Aaa! 'Sarıkız' 'Ayışı' darbe iddialarında adı bayrakbayrak geçip de, NOKTA dergisinin kapatılmasıyla sonuçlanan o 'gelişememelerin' Eruygur Paşası!
Hani tüm o mitinglerin müsebbibi (halkı sokağa dökiciiiz) Atatürkçü Düşünce Derneği'nin başındaki kumandan.
O, pek tabii ki, hiç konuşmuyor.
Ama eminim 'Mustafa Kemal'in Bayrağını' asıl, isimlerini büyüklediğim
bu muhteşem emekli komutanlarımız almayı düşünüyorlardır. İçin dışın.
DECOY'lar komikkomik gündemi oyalasınlar bakalım.
Bizler de işimize bakalım, sivil ya da başka model darbelerimize. Kırk bir kere!