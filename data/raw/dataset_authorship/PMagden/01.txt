Sapık Evlilik Antlaşması

Evlilik; çok sessiz ve derin 1 konsensüs Çaresiz Okurlarım: Çiftler, çiftliklerinde dehşet saçmaya devam ediyor-lar.
Hüseyin Üzmez'in Eşi, diyelim: "Yuh, yani! Kendimden 50 yaş büyük Bu Çirkin Adam'la 'ilk sağcı suikastçi' olduğu için, 'büyük bir din ve siyaset âlimi/Vakit Yazarı' olduğu için evlendim. Ama annesiyle birlikte olduğu yetmiyor, 'yazlık' alıp telefonda pis pis konuşarak/orasını burasını öpüp ağlatarak 14 yaşında bir kız çocuğunu da ebediyete kadar yaralıyor Bu Sapık!" demiyor.
Çıkıp 'yayın yasağı' konulsun diye başvuruda bulunuyor. 'Komplo kurbanı/saygısever eşinin' yanındaki 'haklı' yerini alıyor!
Avusturyalı Baba Sapık Josef Fritzl hadisesi patlak verdiğinde, "Anne mutlaka işin içindedir" dedim Mühim Amatör Forensic Scientist Elif Elmas'a.
Düşünsenize: Kayıp Kız'dan arada bir (babanın taklit sesiyle) telefon ve "Ben bakamıyorum. Siz bakarsınız artık" yazılı bir mektup eşliğinde 3 (üç) adet çocuk geliyor.
Her şey annenin diğer çocuklarıyla 'ideal aile yaşantısını' sürdürdüğü garajın altında cereyan ediyor. Ve de garajın altı basıldığında çekilen fotoğraflarda pitipiti bi sürü süs püs fayanslarda/bir sürü bir sürü aksesuar ve nesne var banyolarında. (Diğer odaların fotoğrafları çıkmadı.)
Josef Fritzl'i süpermarketten bu pitipiti/kadınsı detay şeyleri akıl etmiş, satın alırken, sonra da taşırken tahayyül edebiliyor musunuz?
Pek tabii ki Elizabeth'in Sevgili Annesi, vakti zamanında tecavüzden bir buçuk yıl yatmış kocasına, efsanevi boyutlardaki sapıklık-işkencecilik hayatını sürdürebilmesi için 'iyi bir eş', 'sadık bir dost', 'fevkâlâde bir işbirlikçi' olarak hizmette kusur etmiyor. Sınır tanımıyor.
Kiracılar/komşular dökülüyorlar. "Şüphelenmiştik zaten." "Köpeğim garajın önünden geçerken havlıyordu." "Aşağı inmemiz kira kontratında yasaklanıyordu." "Anne, aşağıya yemek/giysi vs. vs. taşıyordu" yollu.
Ve fakat Karizmatik Lider/Aile Babası/Muhtemel Nazi Josef Fritzl korkutmuş hepsini! En çok da Elizabeth'in Annesi'ni/İyi Eş/Mükemmel Refakatçi karısını korkutmuş-anlaşılan.
Hitler de Avusturyalıydı. Cümleten Almanlar'ı hem korkuttu, hem kendine hayran bıraktı. Onlar da işbirliğinde sınır/sinir tanımadılar. Hep birlikte düşerken yükselmek olayı! Özel bir yerlere: farklı, gizlice ve hep birlikte.
Bu hadise tek değildir. Elizabeth'in DAHİ, hani yine Avusturya'da kendini 8 yıl kilit altında tutan sapığına dair 'Onu seviyordum' diyen Natasha gibi, babasına/çocuklarının babasına/efendisine 'gizli bir aşkı' mevcut olabilir. Zira esaret süresi çok uzun. Ve kurbanlaştırılanlar, zulmatörleriyle bir vakit sonra bir aşka 'düşüp' hayatta kalmalarını mümkün kılıyor; dahası hayatlarını 'katlanılır', 'arzu edilir' hale getirebiliyorlar.
Alın size ünlü Rosemary West hadisesi! Kocacığının bir sürü genç kızı, evlerinin altına köstebeklediği dehlizlerde işkenceden geçirip öldürdüğünden sözümona haberi yoktu. Kızlardan biri kendi kızıydı Rosemary West'in! Mahkemesinde yalnız kızının adı geçtiğinde ağladı.
Diğer bir kızları yıllarca babasının 'sevgilisi' de olup hayatta kaldı. Öbür kızları kıskandı vs.
Bu konuda, yani "Rosemary West özel hayatında çok ahlaksız ve hain olabilir; ama cinayetlerde hiçbir dahli yoktu kadıncaaz"ın konusunda yazılmış bir kitap okumak isteyenler Brian Masters'ın 'The Trial of Rosemary West: She Must Have Known' kitabını okuyabilirler.
Rosemary West'in yalnız ve yalnızca kocasıyla ağır SM ilişkisine kendini ziyadesiyle kaptırmış bir cinsi sapık olduğu 'savunmasına' dayalı bu kitap sinir bozuyor bozmasına da; "The pathology of relationships is still imperfectly understood and scarcely studied in depth" vari- ("İlişkilerin patolojisi hâlâ tamamiyle anlaşılmış ve derinine incelenmiş değildir.")
"İn effect, one partner kidnapping the other's ego" gibi ("Esasında, bir eşin diğerinin egosunu zorla kaçırması") Jung'dan da ödünç fikirlerle, bu fevkâlâde acayip ve karışık konuda, akıl fikir açmaya DA çalışıyor.
Sapık (Etkin) Erkek/Baba/Katil/İşkenceci'ye karşılık/karşın Kadın'ın/Edilgin olanın esasında kurban, esasında masum, esasında oyuna getirilmiş/manipüle edilmiş olduğuna dair yapışmaya çalıştığımız inanç, çift olma halini kurtarma girişimlerinden de hızını/gücünü alıyor.
Çiftlerin çiftlik/birleşme/ikizleşme halinin ne kadar sinir bozucu ve esasında 'istenmeyebilir' bir hal olabilirliğine KADAR götürebilir böylesi varsayımlar/ilişki dinamiği deşme araştırmaları bizi.
En iyisi: Pis Adamlar'ın parmaklarında oynattıkları itaatkâr kadınların ESASINDA masum kurbanlar olduğuna dair Teselli Kalelerimiz'de varolmaya devam edelim.
Zira bu iğrenç 'düzen', ruh ikizini bulman/ruh ikizini bulduğunda yapışman/ruh ikizini bulmanın hiç de imkânsız olmadığı/Seri İmalat ruhunun: bir nevi Ruh Molozu'nun, geçtim ikizinden/üçüzünden/beşizinden, on/yirmi/seksen bin adet ikizinin/benzerinin olduğu-
Mühim olanın 'birleşmen', sonra da ne pahasına olursa olsun 'yapışman' olduğu-
Böyle kumpanyalara dayanıyor/dayalı. Bu 'düzen'.
Konuya, çok şahane bir Seven Kadın Portresi'yle devam edeceğiz. Seviniz, seviliniz!
Babanız da olabilir. Atanız da. İtaatte tereddüt etmeyiniz! Anahtar kelime, bu.