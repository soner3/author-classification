İPod'u Olmadı Hiç Atatürk'ün

İPod'u olmadı hiç Atatürk'ün. Atatürk'ün İPod'u hiç olmadı.
Apple'dan şarkı indiremedi.
Facebook'da hesabı olmadı.
Kaybettiği çocukluk arkadaşlarını, Facebook sayesinde bulmadı.
Bulamadı Facebook sayesinde.
Kızkardeşi Makbule, sanal değildi.
Sims'in sokaklarında dolaştıramadı.
Tarlada kargaları kovaladı.
Makbule kızkardeşi yanındaydı. Gerçekti.
Kargaları kovaladı tarlada: Hiç Wii'yle oynayamadı.
Wii'yle oynayamadı hiç Atatürk.
Nintendo'su olmadı.
Anneleri Zübeyde hanım anneleriydi.
Anneleriydi Zübeyde hanım, kızkardeşiydi Makbule hanım.
Atatürk'ün hiç oyuncağı olmadı.
Önce Mahalle Mektebi'ne, sonra Askeri Mektep'e gitti.
Askeri Mektep'e gitmesi sayesinde, asker oldu.
Vatanımızı hem kurtardı, hem kurdu.
Askeri Mektep'e gidip asker olmasaydı, vatanımızı ne kurtarabilecekti, ne kurabilecekti.
Şimdiki çocukların Nintendo'su var.
Wii'si var.
İPod'u var.
Şimdiki çocukların obezitesi, hiperaktivitesi, dikkât dağılımı bozukluğu, otizmi var.
Şimdiki çocukların Ritalin'i var.
Atatürk hiç mail yollamadı.
Hiç mail yollayamadı Atatürk.
Messenger'da messenger'laşamadı.
Messenger'da messenger'laşamadan Bu Vatan'ı kurdu.
Şimdiki çocuklara armağan etti.
Cumhuriyeti kurup emanet etti.
Mirasını CHP'ye bıraktı.
İş Bankası'ndaki hisselerini, kendi partisi olan CHP'ye bıraktı.
Atatürk yurdumuzu önce kurtardı sonra kurdu, sonra cehaletin elinden kurtardı, sonra yeniden kurdu.
Yirmi birinci yüzyıla hiçbir lider kalmayacak.
Hiçbir lider kalmadı. Kalamadı.
Bir tek Atatürk kalacak.
Girin: bakın Facebook'a!
Atatürkçü Gençlik kaynıyor.
Bir tek Atatürk'ün düşünceleri ZamanaDayanıklı.
Bir tek Atatürk'ün devrimleri ZamanDonanımlı.
Boğaç! Doğukan! Öcal! Melis! Melissa! Tek se'yle Melisa! Yasemin! Jasmin! Yasmin! Bulut! Su! Göl! Şimşek! Dobran! Sadık! Devrim! Umut! Birgün! Alisa! Talya! Ufuk! Yurtcan! Hıncal! Dağ! Anıl! Katıl! Kurtsan!
Ne şanlı çocuklarsınız siz.
Siz, ne şanslı çocuklarsınız.
Dünya yüzünde yirmi birinci yüzyıla ışık tutacak tek liderin ülkesinde doğduğunuz için!
Ne ballısınız bu topraklara denk geldiğiniz için!
23 Nisan Ulusal Egemenlik bayramımız asıl.
Aynı zaman da Çocuklar'a armağan bu bayram.
Hem çocuk bayramı, hem ulusun egemenlik bayramı.
Bu ulusun egemenlik bayramı.
Dalmışım; 23 Nisan Yazısı'nı atlamışım.
23 Nisan gecikmez.
23 Nisan fark etmez.
Bugün de yirmi üç nisan.
Yarın da on dokuz mayıs.
Bugün de yirmi birinci yüzyıl.
Yirminci yüzyıl da aynı.
Atatürkçüler için zaman, fark etmez.
Fark etmez Atatürkçüler zamanı.
Zaman Atatürkçüleri.
Fark etmez.
Çocuk! 23 Nisan'ın her gün dolsun!
Her gün sana 23 Nisan, ulusun egemenlik olsun.
(*) Bu yazımla 1 Üniversite'den 'Yılın Köşe Yazırı' ödülünü bekliyorum. Cam+metal. Filan.