Cumhuriyet Bayramı’ndan Niye Korktun Usta...


Diktatörün korkuları farklıdır:

Tiyatrodan korkar mesela...

Heykelden korkar...

Mizahtan korkar...

Fıkra dinlesin, herkes gülerken suratı düşer...

Karikatürden korkar...

*

Bu kez korkusu; bayram...

Yoksa 29 Ekim Cumhuriyet Bayramı kutlamalarını niye yasaklayacaksın?..

Terörist değil gelen, eşkıya değil...

O koltuğuna oturduğun, seni adam eden rejimin çocukları, ellerinde bayrakları ile çıkacaklar, şarkılarını söyleyecekler...

İşte korku; şarkılar...

*

Cumhuriyetin koltuğuna oturuyorsun da, bayramından niye korkacaksın?..

Cumhuriyet ile barışık olsan, sevinmelisin hani...

*

Bu biber gazları, bu demir coplar, bu panzerler, bu zırhlı, bu miğferli, kalkanlı, silahlı, sis bombalı birlikler...

Tümü şu günlerde bayrama karşı...

29 Ekim...

Adı; Cumhuriyet Bayramı...

*

Korktunuz...

*

Çünkü...

Bizim dahi tamı tamına farkında olmadığımız bir gerçeği biliyorsun zalim; Cumhuriyeti silip atmak öyle kolay değilmiş...

Onu savunan ne kadar kurum varsa yıktınız...

Ne kadar kavramı varsa sildiniz...

Onu savunanları hapishanelere tıktınız...

Önünüze engel çıkma olasılığı olanların peşine düştünüz, fişlediniz, izlediniz, evlerini dinlediniz, yuvalarına kadar girdiniz, tutukladınız, hapishanelere doldurdunuz...

Sandınız ki bitti...

*

Bence hafife aldınız Cumhuriyeti...

Ve Cumhuriyetçileri...

Öylesine, sıradan, güçsüz ve kolay sandınız...

Tüydüler, tırstılar gibi geldi sanki...

*

Artık bizden iyi biliyorsun ki, değil işte...

Yürekli Atatürk sevdalıları bir orman gibi...

Cumhuriyet âşıkları deniz gibi dalga dalga...

Gökyüzü gibi sonu yok...

*

Korktunuz...

*

Bu kez korku; bayram...

Ve yasakladınız...

Korktuğunuzun tescilidir bu yasak...

Tarihte “Bayram korkusu” diye yer alacak...

*

Olsun...

29 Ekim Cumhuriyetimizin şanlı bayramıdır...

Cumhuriyetin çocukları bayramlarını kutlayacaklar...

Kutlu olsun...