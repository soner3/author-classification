Kim Bu Adam?..

Muhtemelen Başbakan, gece Davutoğlu’nun kitabını okumaya kalktı...

“Stratejik Derinlik...”

Kitap kalın...

Başından ortasına atlayıp arkadan da biraz öne doğru gelince gördü ki; Türkiye Ortadoğu, Asya, Balkanlar ve Afrika’da daha aktif bir rol oynamalı diyor...

“Osmanlı İmparatorluğu” bir nevi...

Bunu da “İslamlaşma” ile yapabilecek...

Tersten okudu; evet öyle...

*

Ve Davutoğlu’nu danışman yaptı...

Danışınca...

Barış planı hazırlayarak Suriye ile İsrail’i barıştırmaya kalktı... “Barışa çok yakınlar” dedi ki, İsrail Gazze’yi götürdü...

*

Bu kez onu Dışişleri Bakanı yaptı...

Yeni bakan parolasını açıkladı:

“Komşularla sıfır sorun...”

Ermenistan ile Bursa’da barış maçı yapıp Türk bayraklarını toplattıklarından ve törenle barış protokolü imzaladıktan sonra, az daha savaş çıkıyordu...

Ermeni lobisi bastırdı, on beşinci ülke “Ermeni soykırımı tasarısını” kabul etti...

*

Bu arada Azerbaycan gitti...

*

İran ile ortaklığa oturdular...

Türkiye, ABD ve İsrail adına kalkan koydu İran’a karşı...

Molla bile “E ben ne diyeyim size” dedi...

*

Sıra Kıbrıs’ta barışa geldi...

“Yes be annem”den gele gele...

Savaş gemileri yola çıktı, bir gemi buldular petrol arayacak diye, hortumu kısa gelince geri döndü, sonunda Doğu Akdeniz Rumlara geçti...

*

Komşu kalmayınca...

Bari uzak komşu olsun diye gittiler, Kaddafi’den “insan hakları ödülü” aldılar ki...

Türk uçakları ve gemileri gitti bomba yağdırdı Kaddafi’nin başına, sonunda “İnsan haklarını çiğnedin” diye linç ettirdiler adamı...

*

Suriye...

Esad ile paslaşarak başlamıştı, şimdi toplaşıyoruz...

Onlar atar...

Biz atarız...

Dün uçak indirilince, Rusya ile de barış sıfırlandı mı?..

*

Kısacası:

Bir bataklığın içinde Türkiye...

Kendi içindeki bölünmeye, parçalanmaya, biten tükenen iç barışa bakmadan “Osmanlı İmparatorluğu” olmaya kalkınca...

“Stratejik derinlik”in içine düştü imam...

Çıkamıyor da...

*

“Stratejik derinlik” oldu size stratejik delilik...

*

Pekiii...

Bu Davutoğlu nereden çıktı?..

Kim gönderdi?..

Bilen var mı?..

Kim bu adam?..