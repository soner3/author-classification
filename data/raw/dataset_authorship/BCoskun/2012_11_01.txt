Yetmez...

Barikat geçildi...

Yetmez...

*

Bayramını geri aldı cumhuriyet sevdalısı...

Ama Türkiye hâlâ orada...

*

Paramparça edilen yurt...

Paylaşılan vatan...

Orada hâlâ dağlarımız...

Ovalar, yaylalar, ormanlar...

En masum dereleri dahi sattılar...

*

29 Ekim alındı da...

Daha 364 gün var...

*

Yargı...

Yargı cumhuriyet rejiminin yargısı ise, nasıl Cumhuriyeti kutlayanlara soruşturma açabilir savcılar?..

Özgürlük bizimse...

Nasıl suç olabilir bayrak taşımak?..

Yurtseverlik...

Suç değilse, niçin yurtseverlerimiz hücrelerde tutsak?..

*

Demokrasi, insan hakları...

Cumhuriyetin kurumları...

Üniversitelerimiz...

Çağın dışına sürüklenen milli eğitim...

Daha barikatların arkasında çocuklarımız var...

*

29 Ekim’de bir barikat yıkıldı...

Yetmez...

*

Ve kalanlarını yıkıp aşmak için çok çalışmalıyız...

Çok...

Salonlardan çıkıp artık kapı kapı dolaşarak, çalmadık kapı bırakmadan derdimizi anlatmalıyız hâlâ başına geleni anlamayan milyonlara...

Kara kömüre karşı, pak yüreklerimizle koşmalıyız yoksulun yanına; bir hırka, bir çorba, artık neyimiz varsa...

Daha çok çalışmalı belediyeler...

Hiçbir şeye aklın basmıyorsa pısırık başkan, sarı çizmeyi giy, git sokağı süpür birader, bari boyunu görsünler...

Gazetelerimiz...

Daha iyi olmalı, daha çok okura ulaşmanın yolunu bulmalı...

Hadi olmadı, cemaat gazeteleri kadar olsun cumhuriyetin gazeteleri...

Cumhuriyeti geri isteyenlerin oyları ile seçilmiş milletvekilleri... Koltuklarda oturup laf ebeliği ile göz boyamaya çalışan politikacılar...

Bu kadarı yeter diyorsanız...

Elimiz yakanızdadır...

Bu “ah”lar size hesabını sorar...

*

Biz...

Hepimiz...

Çok çalışmalıyız...

29 Ekim yetmez...

Daha 364 gün var...