Ve Atatürk Bölündü...

Bölmedikleri bir şey kalmadı...

*

Ordu:

Yarısı içeride...

Yarısı dışarıda...

*

Mahkemeler:

Cemaatin mahkemeleri...

AKP’nin mahkemeleri...

*

Sermaye:

Mor...

Yeşil...

*

Sendikaları, TÜSİAD-MÜSİAD’ı, medyayı, üniversiteleri, sivil toplum örgütlerini, bürokrasiyi, toplumu saymıyorum bile...

*

HES’lerle dereleri böldüler mesela:

Yukarısı akıyor...

Aşağısı kurudu...

*

Ormanları böldüler:

“2-B...”

*

Markette salam, sucuk, pastırma bölündü:

- Haram gıda...

- Helal gıda...

*

Çocukları böldüler:

Dindar nesil olacaklar...

Geri zekâlılar...

*

Bayramlarımızı böldüler:

Kurban Bayramı’nda dört gün belediyelerin toplu taşıma hizmetleri bedava...

Bir gün sonra Cumhuriyet Bayramı’dır, hiç sevmezler...

Paralı...

*

Yönü bölündü memleketin:

Yarısı Batı’ya gitmek ister, yarısı Doğu’ya...

Sanat, kültür, yaşam, plajlar, oteller, lokantalar, çarşılar...

Marşlar bölündü...

İnançlar, duygular, umutlar, sevgiler, hayaller paramparça...

*

Ve Atatürk...

İkiye böldüler:

- Atatürk...

- Gazi...

Ne de olsa Atatürk’ün askeri yönünü kabul ediyorlar artık... Ama çağdaşlaşma devrimlerini istemiyorlar...

Bu nedenle ona askeri yanı ile “Gazi” diyor bademgiller...

Tarihten utandıkları için, hadi çok çok Gazi Mustafa Kemal...

*

Milyona bölseniz...

Zerresi etmezsiniz ya...