Büyük Devlet Şeyi...

“Adamı” diyeceğim ya...

Dilim varmıyor...

*

Televizyona çıkıp “teröristlerin imam hatip okullarının dışındaki okullardan yetiştiğini” size anlattığından hemen bir gün sonra...

Bizim Işık Kansu araştırdı; Uğur Mumcu, Ahmet Taner Kışlalı, Muammer Aksoy, Çetin Emeç, Turan Dursun cinayetlerindeki imam hatip okulu mezunlarının, mahkeme dosyalarındaki isimlerini çıkarıp sıraladı...

Dünkü Cumhuriyet’te...

Gazi Lisesi’nden mezun olmamışlar yani...

*

Birçok insanı domuz bağı ile boğup villaların bodrumuna gömen terör örgütünün sorumlusu ise hem imam hatip mezunu...

Üstelik din öğretmeni...

*

Ama biz sıradan adamlar “Teröristler imam hatip okullarından yetişiyor” diyemeyiz...

Günahtır...

Değil büyük devlet adamlığına...

Adamlığa sığmaz...

*

Kurban olayım, ağırına gitti yaratanın, yalanlıyor işte büyük devlet adamını...

Yine aynı gün:

Afganistan’da bir canlı bomba kalabalığa sızdı, işgalci Amerikalıları havaya uçuruyorum diye üzerindeki bombasını patlattı...

Kendisi ile birlikte 12 kadın-çocuk havaya uçtu...

Amerikalılar sapasağlam...

Bu eylemi Hizbi İslami Partisi üstlendi...

Kim?..

Gülbeddin Hikmetyar...

Hatırlayın artık siz de:

İstanbul’da ağırlayıp koltuğun önünde ve dizinin dibinde oturduğu, o ünlü tarihi fotoğraftaki adam...

Ya dizin dibine oturan?..

İmam hatipten değil de Robert Kolej mezunu çünkü...

*

Ve ne zaman tekbir sesi duysam...

Ya kurşun sıkılıyor...

Ya kafa kesiliyor...

Ya linç...

Ya ateş...

Kan...

Ölüm...

Tümü din adına ve tekbir getirerek...

*

Türkiye; önce insan olmayı öğreten çağdaş laik eğitimi ile az çok dışındaydı bu alev alev cehennemin...

Soktu içine...

Dizlerinin dibine oturarak... Ortadoğu’daki İslamcı terör örgütlerini kucaklayarak... Elin mezhep savaşlarına parmak sokarak... Kanlı iç savaşlara para, silah, militan sunarak...

Yetmedi...

Kendi çocuklarını sürüklüyor ateşe...

“Teröristlerin” hangi okullarımızda yetiştiğini işte buldu size...

*

“Büyük devlet adamlığı” bu kadar...

Büyük mü, küçük mü?..

Artık siz bilirsiniz...