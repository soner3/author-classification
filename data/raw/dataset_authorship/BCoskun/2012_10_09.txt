Ampul...

Enflasyon hesabı sepetinde var:

“Merdiven...”

Merdivene zam gelmedi mesela...

İki tane alırsanız, indirimi olur...

Tek ayağını alırsanız, zaten yarı fiyatı...

*

“Flüt...”

Yani sizin yaşamınızdaki enflasyonu hesaplarken, oturup flüt çaldığınızı varsaydılar... Nitekim baktılar enflasyon düşük çıktı...

“Çalamam” demeyin...

Çalan çalana...

Sandılar ki herkes çalıyor...

*

“Hortum...”

Yatak odasını sularsınız...

Bulunsun...

*

Diyelim ki “deve etini” koymuşlardı sepete...

Eşek eti olsa, hadi neyse...

Çünkü on beş sene önceki sayımda 1.5 milyon eşek vardı...

Eşek kalmadı memlekette...

Yeteri kadar koyun bulamadıklarında... Ya da inekler, öküz eksik geldiği zaman demek eşekleri soktular araya...

Enflasyon düştü sanki...

*

“Soba borusu...”

Enflasyon hesaplamaları, mevsimine göre dönemlere ayrıldı ayrıca...

Yaz ayları diyelim...

“Patinaj zinciri” ile “soba borusunu” koydular...

Ne de olsa plaja giderken zincir şart..

*

Zamlardan sonra yaşam yüzde 25 kadar pahalandı...

Hâlâ enflasyon tek haneli diyor...

*

Bu savaşın faturasıdır...

Tüm o bombaların, havanların, topların... Suriye’de destekledikleri suni isyancıların sıktıkları her bir kurşunun... Sığınmacı kamplarındaki klimaların... Kabadayılığın, haddini bilmezliğin, kendini bir halt zannetmenin bedelidir...

Zamlarla ödüyor millet...

Suriye macerasının Güneydoğu illerinde vurduğu ağır darbe bir yana... Kendi bakanlarının açıkladığına göre, sadece ihracattan Türkiye’nin bu yılki kaybı 2.5 milyar dolar gibi bir şey...

Devamı gelecek...

Nasılsa ödeyen var...

*

“Ampul...”

Fiyatı inmiş, iyi mi?..

Sepetteki ampule bakarsanız, iyisiniz yani...

Eee al tak...

*

Dünyanın en pahalı ampulüdür...

Bir cumhuriyet verdiniz karanlığına...