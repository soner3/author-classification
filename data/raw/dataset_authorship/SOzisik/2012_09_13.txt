Ördeğe Tecavüzün Suçu Ne Kadar?

Yanılmıyorsam 1996 yılıydı. Muhabir olarak Kartal Adliyesi'nde bir tecavüz davası takip ediyorum. Yaratığın biri 4 yaşındaki kıza tecavüz edip başını taşla ezerek öldürmek suçundan yargılanıyor.

Suçu sabit görüldü, bilmem kaç yıl hapse mahkum oldu. Duruşma salonundan çıkarken bir iki kare fotoğraflayayım dedim.

Denklanşöre bastığımı görür görmez bana tepkisi aynen şu oldu:

"Ne çekiyorsun ulan namussuz? Senin namusun yok mu?"

Bizzat yaşadığım başka ilginç bir olayı daha anlatayım, sonra başınızı ağırtmadan konuya geleceğim..

Yine yanılmıyorsam aynı yıllar. Ya 96, ya da 97 tam hatırlamıyorum.

Kadıköy'de Fenerbahçe'nin şampiyonluk maçı var. Maç bitti, ortalık ana baba günü. Gazeteden bana, "İlginç gördüğün şeyleri görüntüle bize gönder. 00.00'a kadar nöbetçisin" dediler.

Kadıköy'ü bilenler bilir. Rıhtım'daki minibüslerin olduğu yerden mahalleme gidecek arabaya bindim gece yarısı.

Ama minibüs tıklım tıklım. Ayakta kucak kucağa gidiyoruz. Arabanın sağ arka tekerleği üzerindeki yerde, ayakta yolculuk yapacağız mecburen.

Solumda bir genç kız, onun arkasında bir delikanlı var. Şöyle yan yana istifleme duruyoruz. birden elektrikler gitti, Kadıköy karanlığa gömüldü. O sırada bir başka bey kızın ayakta kaldığını görmüş, oturduğu yerden kalkıp kıza yer vermiş. Kızın olduğu yerde boşluk olunca beni o tarafa doğru ittiler adeta. Tam pestil durumu anlayacağınız.

Aradan bir veya iki dakika geçti, geçmedi.

Bir baktım arkamdan bir el önce sütun gibi bacaklarıma (!) dokundu, rampayı tırmanır gibi yukarı doğru seyir haline geçti.

O sırada benim halimi düşünün!

Yanımdakinin genç kız olduğunu düşünüyorum ve kız bana elle tacizde bulunuyor!

Daha doğrusu ben öyle biliyorum!

Elimi attığım gibi bileğinden kavradım. El yordamıyla önce kolundan tuttum, boynuna, yüzüne doğru gidip de sakalları elime batınca anladım ki bu bir erkek!

Herkes aynı ruh halini mi yaşar bilemiyorum tabi ama, tacize uğramış şokta bir halde, ciddi ciddi kız çocukları gibi, "Napıyorsunuz, terbiyesiz adam!" falan dediğimi hatırlıyorum..

Benim dediğime çocuğun cevabı çok daha ilginç: "Abi pardon seni o kız sandım!"

Halime güldüğünüzü hisseder gibiyim. Lakin bilirim; Bazen ağlanacak halimize güleriz biz.

Düşünebiliyor musunuz toplumdaki genel zihniyeti...

Beni kız çocuğu sandığı için tacizde bulunmuş!

Eğer kız çocuğu veyahut kadın iseniz, tacize ve hatta tecavüze uğramanız kadar normal bir şey olamaz.

Günlerdir üzerimize taciz tecavüz haberi yağıyor.

Bugün bir yerde gözüme ilişti.

Doğu ve Güneydoğu'da 13 yaş altında olup da kocaya verilen 1280 kız çocuğu varmış.

Adettenmiş olaralarda..

Kız çocuğu ilk adetini gördü mü artık genç kızmış ve kocaya verilmeliymiş!

İnsan kızamıyor bile..

Batıda sanki çok mu hayat hakkı var kız çocuklarımızın...

İzmir'de 17 aylık bebeğe tecavüz, Sakarya'da 14 yaşındaki bir kıza 34 kişinin tecevüz etmesini çabuk unuttuk anlaşılan..

Eğer kadın iseniz, bu ülkenin hangi metrekaresinde yaşarsanız yaşayın, taciz, tecavüz bir yazgıdır sizin için..

Yine bugün önüme bir haber geldi.

50 yaşında bir adam bula bula bir ördeğe tecavüz etmiş!

Ve ne oldu biliyor musunuz?

Bizim haber merkezinde 9 bayan çalışıyor..

Hepsi aynı tepkiyi verdi. Bana bu yazıyı yazdıran da o tepki zaten:

"Allah belanı versin ya ördek bu ya!" dediler ve ben hiç ilişmedim, kendi aralarında haberi bana sormadan manşete çıkardılar hanımefendiler.

Dikkat buyrunuz!

Bu ülkede bir kadının önce bedenine, sonra geride kalan tüm hayatına tecavüz edildiğinde artık manşet olmuyor.

"Kadını anladık da, ördek yahu bu, ördek" diyerek kadına yapılanı kanıksamış bir ruh hali var.

Kadınlarda bile!..

O dereceye geldik artık maalesef!

Sizi bilmem ama benim bu konudaki tavrım, tepkim yıllardır aynı!

Bu tür yaratıkların erkekliklerinin ellerinden alınması taraftarıyım.

Yani bildiğiniz hadım edilmeliler diye düşünüyorum.

Bana katılırsınız veya katılmazsınız o sizin sorununuz. Ama dedim ya; tecavüze uğrayan sadece bir kadın veya çocuk değil. Onun geride kalan 50-60 yılına da tecavüz ediyorsunuz.

Bu utancı taşıyamayıp canına kıyanlar var, karşısına çıkan kim olursa olsun güvenmeyenler var! Yerine göre bir kişinin değil, bir ailenin hayatını tarumar ediyorsunuz.

Bunun cezasının 1-2, bilemedin 5  yıl olması beni insanlığımdan utandırıyor.

Zerkedeceksiniz ilacı böylelerinin bedenine. Düşecek erkeklikten.. Boynu bükük başı bacaklarının arasında, birbirlerine bakıp duracaklar bir ömür!

Bunu da mahkeme kararıyla yapacaksınız.

Mahkeme demişken..

Ördeğe tecavüz eden adama ne ceza verileceğini sanıyorsunuz?

Ben araştırdım, hukukçulara sordum.

Bu durum kabahatler kanununa giriyormuş. Yani kapalı bir mekanda sigara içmek nasıl kabahatler kanununa giriyorsa, hayvana tecavüz de aynı kategoride değerlendiriliyormuş.

Yuh demeyin!

Ördek çıkıp hakim beye, "Hakim amca bu adam bana vaak vaak" diyemeyeceğine göre...

13 yaşında, 26 kişinin tecavüzüne uğrayan N.Ç için adaletimizin verdiği kararı hatırlayın!

"Kendi rızasıyla yaptı" demişlerdi değil mi?

Ördek için de, "Ama yani bu da aranmış kardeşim!" kararı çıkarsa şaşırmayacağız.

Anlaştık?