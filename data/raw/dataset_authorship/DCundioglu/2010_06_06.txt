Söz

Bir zamanlar yazmaya değecek sözler bulmayı zor sanırdım. Oysa yaşlandıkça anlıyorum ki o sözleri yazmaya güç yetirebilmek de en az o kadar zormuş.

Yani zorluk, kağıda geçirilecek sözleri dik tutmak kadar, kalemi tutan o eli de dik tutmakta.

Kudretim azaldığı için, bugün için yazmayı tasarladığım yazının üstesinden gelemedim.

Sebebiyse, dün geçirdiğim bir ameliyatçık.

* * *

— "Nous serons avec le Christ!"

İdamı öncesinde Dostoyevski'nin yanındaki Speşnev'e söylediği Fransızca ifadedir bu!

— "Sonunda Tanrı'ya kavuşuyoruz!"

Arkadaşı da şu cevabı verir:

— "Evet, bir toz olarak!"

* * *

Toz olmayı çok isterdim. Lâkin olmadı. Olamadı. Hem de asırlardır beklediğim hâlde.

Bağışlanmayı umuyorum bu yüzden.

Dahası, bağışlarsam ancak bağışlanacağımı biliyorum.

Acılarımı kutsamam bundan.

Güçsüzlüğü seçmem de.

Bağışlamak için.

* * *

Söz, kendime gelirsem, size de geleceğim.