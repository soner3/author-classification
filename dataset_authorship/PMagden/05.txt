Sosyopat Kadınlarda İştah Sorunu

Geçenlerde, sahte 'doçent doktor' diplomasıyla özel bir hastanede çocuk psikayatristi ve hastane müdürü olarak görev yapan bir hanım kızımız yakalandı!
Hakikatte Muğla Üniversitesi Meslek Yüksek Okulu mezunu olan bu Vatan Kızımız, öylesine bir CV topaçlamış ki kendisi için, etkilenmemek elde
değil-di. (Hürriyet-Çetin Aydın'ın haberi.)
Sahte diplomasıyla hastanelerimize başvuran bu Sosyopat Kızımız'ın CV'sine göre: "Fransa'da Chorlote Akademisi Tıp Fakültesi'nde okudu. Psikiyatri Ana Bilim Dalı'ndan sonra Sanskritçe Sosyoloji Master'ını tamamladı. Fakülteyi bitirdikten sonra iki buçuk yıl Hindistan'da kalarak tüm Kuzey Hindistan'ı gezdi ve savaş bölgesi Kaşmir'de gönüllü doktor olarak görev yaptı.
Bu sürede dünyanın tek yoga akademisi olan Vivikananda Yoga Akademisi'ne devam ederek buradan mezun oldu. Daha sonra Türkiye'ye gelerek Yeditepe Üniversitesi ve Kadıköy Belediyesi'nde çalıştı. 2005 yılında Essex Akademisi'ne giderek hastane işletmeciliği eğitimi aldı."
Soluksuz geçen bu Başarılar Silsilemesi yaşamını bir de 30 yıla sığdırmamış mı Bu Hanım Kızımız?
78 doğumlu gösteriyormuş kendini Havai Fişek Gösterilemesinde. (Bu arada hakiki doğum yılı: 1981) Hastane yönetimi de nitekim başarıların
'toplamının', 30 yıllık bu 'dolu engin' yaşama sığamayacağı şüphesiyle, araştırma başlatmış.
Ben ise CV'sindeki şu ayrıntıya hayran kaldım özellikle: "2005 Temmuz ve Ağustos ayında Kuzey Hindistan'ın Leh bölgesinde Himalayalar'da bulunan
11 bin 205 metre(!) yükseklikteki Buda'nın aydınlandığı Manabaldi Tapınağı'na tırmanarak dünyada buraya çıkan ilk kadın ve Türk" olduğunu da belirtmeden edememiş Sosyokızımız durduk yerde.
'İşte sosyopat kadınların iştah sorunu!' oldum.
Zira: Sanskritçe Sosyoloji Master'ını DA tamamladığın gibi, bir bullshit'i yuvarladın mı CV'nde? Yuvarladın!
E, Vivikananda Yoga Akademisi'yle, Buda'nın aydınlandığı tapınağa tırmanmasan ne olur?
Bu denli tehlikeli detaycı ve fuzuli palavralardan eksik kalsan?
Hoş gerçi, hakikatte mezunu olduğu Muğla Meslek Yüksek Okulu'ndan sonra bir müddet Hindistan'da hippilik yapmış olabilir. (Yani bir tek o kısımdaki pirzolalarda az biraz et parçası olabilir.) Ya da hippilik yapmış bir arkadaşından bu renkli 'bilgileri' araklayarak, CV'sine illa billa da bu deli açması 'günbatımı tonlarını' ilave etme iştahına gem vuramamış işte!
Zira fotoğrafına bakıyorum: bir deri bir kemik bu Hanım Kızımız. Anoreksik görünüyor; o denli zayıf. Yeşim Salkım'ın zirve bullshit'lediği dönemlerdeki, zayıflığını hatırlayın bir. Hani habire hamile kalıyor ve Akdenizanemisi çıkıyordu.Sosyopatlıktan ileri derecede mustarip olup mitomanlık sınırını zırt pırt ihlâl edenler, bütün sinir iştahlarını, yalanlarını dallandırıp budaklandırmaya koyverdikleri için, doğru dürüst yemek yiyemiyorlar. Yerlerse de gidip gidip kusuyorlar, bana kalırsa.
Vakti zamanımızda Karizmatik Lider Ercan Arıklı sayesinde Türk Medyalamacılığı'na musallat olan başka bir kadın figürü bol bol anlatılır, dururdu.
'Fellini'nin asistanı' olarak, 'Türkiye'ye dönmüştü.' İtalya görmüşlüğü dahi olmayan bu hanım, o zamanların Nokta dergisinde filan çalıştırılmıştı, yanlış hatırlamıyorsam.
Sonra bilumum dergi çalışanlarını kefil yapıp borçlarına, beyaz eşya alışlarına tüymüştü. Mumu, az yanmıştı. Yatsı, çabucak okunmuştu.
Heyhat! Anadolu kökenli bu sosyokızımızın hiç olmazsa 'maddi' dollandırmak gibi bir amacı vardı.
Oysa daha sonra 'edebiyatçı' kimliğiyle 'patlayacak' başka bir Sosyokızımız, yıllar, çok yıllar önce Aktüel dergisi için benimle röportaj yapmaya gelmiş, durduk yerde, harbiden AMAÇSIZ bullshit'lemeyle
"3 yaşında bir oğlu olduğunu, oğlunun Yahudi kocasıyla birlikte New York'ta yaşadığını, sık sık onları görmeye gittiğini" anlatmıştı.
Manabaldi Tapınağı ya da Vivikananda Yoga Akademisi detaylarında olduğu üzre, bana bu külli palavraları NİYE sıktığını, gerçek olmadığının ortaya çok kolay çıkacağını NİYE düşünüp tartmadığını, bu fuzuli iştah/ frenleyememe/aşırı baharatlama 'sorununun' NERDEN kaynaklandığını yıllarca düşündüm. Durdum.
Sonra evlendi, çocuğu oldu. Bir nevi duruldu yalandolanlama açısından. Bambaşka vukuatları hâlâ oluyor; elinde değil. Ve hâlâ bir deri, bir kemik. Ama yine de eskisine nazaran az biraz ıslah olmuş durumda. Hoş, daha gözönünde.
Salladığında, daha bir 'sofistike' oltalaması gerekiyor. Yabancı sularda.
Yani anne olmak, sosyopat kadınlarda sağaltıcı bir etki, mutlaka yaratıyor.
Verdiği bir röportajda 'multiple personality disorder' ya da 'split personality'den mustarip olduğunu iddia edip bu 'iddiası' çok çok ilginç bir şekilde görmezden gelinen, mitoman bir kadın edebiyatçımız da bu
(nispeten) sağaltıcı etkiyi fark etmiş olmalı.
Zira bitip tükenmek bilmeyen her nevi üretimlerinin yanı sıra, kendini çocuk üretimine de vermiş görünüyor. Hamilelikte de kilo alınmıyor.
Yalan üretimi ruhu yiyip bitirdiği kadar, metabolizmayı hızlandırıyor- anlaşılan. Ya da bulimik/anoreksik DE oluyorlar/olmaları gerekiyor.
Zira: fiziksel olarak feci şekilde tahriş edici kadınlar olduklarına dair DE, süper bir PR'lama kumpanyaları var. Ve onlar PR'ladıkça başka bullshit'lemeleri gibi, bu hususun da kaşık kaşık 'yenilmesi' gerekiyor.
Muğlalı sosyokızımıza, edebiyatçı ablalarından örnekle, camia değiştirmesini öneriyorum. Medyalama/edebiyatlamada 'anything goes'. Kimse soruşturma/araştırma filan istemiyor. Melül mahzun fotoğraflayıp röportajlaman yeterince 'inandırıcı' kabul ediliyor.
Dolandur görüntü panayırında. Becerikli Bayan Ripley olarak 3-5 yılda bir kendine yarattığın 'karakteri' yenile. Devamlılık Sorunu, alt sınıflarda mesele oluyor.