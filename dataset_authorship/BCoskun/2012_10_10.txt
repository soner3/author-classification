Deve Yavrusu...

Bunların âlimlerinden birisi de “Oval cisimlere fazla bakmak niyet bozar” demişti..

Ki o günden sonra ne zaman arabamı yıkarken tamponuna dokunsam, içimden “bağışla kurban olim” derim...

Tekerlek...

Tencere...

Puf...

*

Bizim battal çaydanlığa uzun uzun baktığımda ise içimden okurum:

“Kapama Cennet kapısını hiddet ile bir anlık

Çık aklımdan çaydanlık...”

*

Peşlerine takılanlar da kendileri gibi olduğu için, biliyorsunuz asansörde damacanaya tecavüz ederken yakalandı sucu...

Hem oval, hem deliği var...

Mahkemeye damacana ile götürdüler...

*

Ve şimdi de Peygamber Efendimize nüfus kâğıdı çıkarttılar...

Sözcü gazetesinden sevgili Başak Kaya’nın haberine göre, AKP il başkanı, Hz. Muhammed’e vatandaşlık numarası da vererek çıkarttığı nüfus cüzdanını seçmenlerine dağıttı...

“Anne adı: Âmine...”

“Baba adı: Abdullah...”

“Doğum yeri: Mekke-i Mükerreme...”

“Cinsiyeti: Erkeklerin efendisi...”

(........)

Sıra fiziksel verilere gelince, bilmiyor tabii...

Koymuş:

“Yüz rengi: Nurani, parlak...”

“Boy: Uzuna yakın orta boylu...”

Çocuklarına da bir yenisini eklemiş; Tayyip...

Başbakanınız Peygamber Efendimizin oğlu oldu mu size?..

Mühür yerinde ise AKP’nin amblemi var...

*

Saygısızlığın bu kadarı...

İster misiniz trafik müdürü de ehliyet versin?..

*

Peki, kim bu adamlar?..

Arada bir işte böyle saçmalayan müftüler, valiler, müsteşarlar, emniyet müdürleri, kaymakamlar, profesörler...

Ben size söyleyeyim:

İktidarın bilinçaltı...

Yukarıdakiler dillerini tutabiliyorlar, alttakiler tutamıyor...

O kadar...

*

Türkiye’nin başına gelen asıl felakettir bu...

Hızla ilkel kültüre doğru yuvarlanıyor taban...

Dini imanı çıkarlarına alet edenler, kendilerine benzeyenleri devlet kadrolarına doldurdular... En kutsal değerleri bile, artık kendi kültürlerine göre yorumluyorlar...

Kıra döke...

Saygısızca...

Ama ahali mutlu...

*

Biz de “Peygamber adını koymuşlar” deyip duruyorduk...

Müftü açıkladı ya:

“Bekir; deve yavrusudur...”