Atatürk’ü Sattınız...

Ben bu milletin Atatürk’ü hak etmediğini düşündüm...

Millet de benim gibi düşündü ki; bir torba kömüre gitti...

Ona saldıranları taç yaptı başına...

*

Önceki gün geldi yeni haber:

Milli Eğitim Bakanlığı’nın kararına göre, çocukların ders kitapları hazırlanırken, Atatürk ilke ve inkılapları artık öyle dikkate alınmayacak...

*

Artık bademin zaferlerini dikkate alırsınız...

Gerçi savaşı yok ama...

Gemi battı...

Uçak düştü...

Cephanelik uçtu...

Hücuma geçti, bu sefer kendi vatandaşlarımızı vurdu düşman niyetine...

*

Bir adım daha atılarak okullardan da siliniyor Mustafa Kemal...

İzi kalmasın...

*

Hendek Savaşı...

Bedir Harbi giriyor kitaplara...

Ama kuruluşun ilk adımı 30 Ağustos Zaferi kulak ağrısına gitti...

Duymadı çünkü...

*

Milli Eğitim Bakanı cingöz...

“Bir yerde yazılı zaten, her yere ayrı ayrı yazmaya gerek yok” demeye getirdi...

Ama dergilerinde Cumhurbaşkanı’nın 7, Başbakan’ın 9, kendisinin 13 resmi var...

Her yerdeler...

Ola ki hani görmezler diye, kuşe kâğıda basılı birer renkli Başbakan posterini ise, ders başlarken önüne koydular çocukların...

Mecburi baktılar bebeklerim...

*

Cumhuriyetin kuruluş ilkeleri ile yıkılış ilkeleri yer değiştiriyor bir bakıma...

*

Ve asıl...

Bir millet seyrediyor...

Kendisine özgürlük, bağımsızlık, kimlik, kişilik, onur, şeref, gurur ve bir yurt veren... Devletini kuran yiğidinin silinmesine sessiz...

Resimlerinin indirildiği duvarlar kadar umursamaz...

Nankörlüğe razı...

Yine bir avuç yürekli insanın vefa çığlığı var...

O kadar...

Söylemleri duvarlardan söküldüğünde, heykelleri kırıldığında, resimleri indirildiğinde, ismi kitaplardan silindiğinde olduğu gibi...

*

Demek ki bu millet hak etmedi Mustafa Kemal’i...

Dünyanın sahiplenip hayran olduğu insan...

Fazla geldi...