Dönüşüm

Kentsel dönüşüm başladı.

Ankara’da...
Milli Savunma lojmanı yıkıldı.
Aydın’da...
Jandarma karakolu yıkıldı.
Balıkesir’de...
Ana Jet Üssü binası yıkıldı.
Elazığ’da...
Komando komutanlığı yıkıldı.
İstanbul’da...
Karargâh yıkıldı.
İzmir’de...
Hava Kuvvetleri lojmanı yıkıldı.
Sinop’ta...
Atatürk Hastanesi yıkıldı.
Denizli’de...
Cumhuriyet İlkokulu yıkıldı.

Düğmeye Başbakanımız bastı.
Tüm yurtta...
Yıkımı bizzat başlattı.
Öyle kazmayla filan kolonlarına kolonlarına vurmaya gerek kalmadı, kökünden, havaya uçuruldu.

Başbakan’ın yıktığı binanın ismi...
Türk apartmanıydı.
Yerle bir etti.

Zorla yıkılmadı.
Gönüllülük esasıyla yıkıldı.
Vatandaş istedi yıkılmasını.
Alkışladı.

Dönüşüm, 10 sene sürecek.
2023’te tamamlanacak.