AKP Ne Yapmaya Çalışıyor?

- İşçi Partisi’ni yeniden tedavüle sokmaya...

- Kılıçdaroğlu’ndan bir kahraman çıkartmaya...

- Sözde mağdurları gerçek mağdur yapmaya...

- Endişeli modernlerin endişelerini haklı çıkartmaya...

- İlla bir taraf tutmaya zorlamaya...

- Ankara’yı gidilesi, miting yapılası turistik bir şehir yapmaya...

- Biber gazı stoklarını eritmeye...

- Gaz maskesi satışlarını arttırmaya...

- “Ya siz de zamanında Kuran’ı yasaklamıştınız” diyenlere karsı “Cumhuriyet Bayramı’nı bile kutlayamaz hale geldik” lafını söyleme imkanı yaratmaya...

- Nevruz kutlamak isteyen Kürtlerle Cumhuriyet kutlamak isteyen Türkleri aynı kaderde ve gazda birleştirmeye... Refahta değil sefillikte eşitlik sağlamaya... Böylece bir ihtimal birlik bütünlüğü sağlamaya... (bkz: yeni yollar denemece)

- “AKP demokrasi yolunda adımlar atmıştır, yetmez ama evet” diyenleri rezil etmeye...

- “Biz de geçmişin mağduruyuz, yapmayız böyle şeyler” diyen samimi inananları mahcup etmeye...

- “İstihbarat aldık, olaylar çıkacak” lafının “olay çıkartacağız” demek olduğunu açıklamaya... Ki bundan sonra bir eylem yapacaksak hazırlıklı olalım diye...

- Biber gazını nötralize eden formülü bulmaya kimyacıları zorlamaya... (evet, niye duruyorsunuz hakikaten? Dünya eylemcilerine, bilhassa komşudakilere -Yunanistan- bir faydamız dokunsun)

- Eski günlerdeki gibi daha organize miting yapma konusunda halkı tahrik etmeye...

- 1 Mayıs’ın pabucunu dama atmaya...

- Kürtlerden daha “cazgır” bir mağdur yaratıp açlık grevlerinden ilgiyi başka yöne çekmeye...