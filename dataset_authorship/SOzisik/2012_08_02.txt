Camideki Başörtülü Teröristler!!

Muhtemeldir ki, Türkiye'nin üzerine o ölümcül karanlığı çökertmek isteyenlerin son alçakça oyununu hepiniz nefretle ve dehşetle izlemişsinizdir.

Hani şu İstanbul'daki Hırka-ı Şerif Camii'ne girip orada türbanı bir kamufle aracı olarak kullanan İblisin yaverlerinden, PKK'nın ölüm timinden bahsediyorum.

Yıllarca terör belasıyla mücadele eden ülkelerin bize göre çok büyük bir şansı oldu hep. Onların düşmanı, bizim düşmanımıza göre daha şerefliydi.

"Düşmanın şereflisi olur mu hiç?" demeyin!

İnanın oluyor.

Birkaç Amerikan filmi dışında ve yine bir kaç bireysel saldırı dışında teröristlerin kiliseleri bir katliam provasının yapılacağı mekan olarak kullandığına hiç tanık olmadım ben.

Çünkü bütün kutsal dinlerde ve eskinin tüm yüce lisanlarında, mabetlerin kötülük için kullanılmaması gerektiği emredilir.

Oysa bize bakın!

Bir yandan ekranlarda ve gazetelerde yılışık yılışık, "Barış istiyoruz" diyenlerin, perde arkasında camileri, okulları, medreseleri nasıl bir terör yuvası olarak kullandıklarını izliyoruz.

Daha bir kaç gün önce duvar dibine dizilen, onuru ayaklar altına alınan polisimizin insanüstü gayreti olmasa, o teröristler başlarında türbanlarıyla ve çantalarında silahlarıyla yakalanmasa belki bugün bir katliam haberini okuyor olacaktık.

Kimbilir kimin üzerine rastgele ateş edecek, kimin mutluluğuna bomba atacak, kimi kolsuz, bacaksız yarım yamalak bir hayata esir edecek, hangi haneleri feryat evlerine döndüreceklerdi.

Baktılar ki uzun vadilerden, su yataklarından ve kuytu patikalardan gelmekle bir netice elde edemiyorlar, yine şehir içlerinde terör estirmenin yollarını aramaya koyuldular.

Allah nasip etmedi işte!

Ve yine muhtemeldir ki görüntülerdeki terörist kızların başındaki türban bugün en büyük tartışma konusu olacaktı.

Cenaze namazlarında bile Kıble yerine kameraların olduğu tarafa dönen inançsızların inançlara, özgürlüklere ve masum kızlarımıza yönelik iffetsizce saldırılarını "analiz/yorum" adı altında dinleyecektik.

"Efendim yıllardır başörtüsünün rejim karşıtı bir siyasi simge olduğunu söyledik ama dinletemedik" diyen dangalakların hezeyanlarına tanıklık edecektik.

Hani polisin teknik takibi sonucu o teröristlerin camiye türbansız girip, türbanlı çıktıkları kamera görüntüleri eşliğinde belgelenmese ve tek bir kurşun sıkılsa, bugün pek çok gazetenin manşetinde, "Türbanlı teröristler" başlığını okuyor olacaktık..

Sosyal medyada şimdi bazı bezirganlar şu anda keyf twitleri atacak ve anıra anıra inançlara küfredecek, mutaassıp insanlara neredeyse yaşam hakkı verilmemesi gerektiği fetvasını verecekti.

Allah onlara da bunu nasip etmedi!

Bu halk yıllardır her türlü terörün elinden titredi, kıvrandı, ağladı, parçalandı, öldü ama pes etmedi, etmeyecek.

Ama bazen olmuyor işte!

Allah o zulmü kabul etmiyor.

O ilahi çelme sizi yüzükoyun yere yatırıyor. Şahin rolü oynamaya çalışırken, karga sürüsü gibi dağılıveriyorsunuz ister istemez..

Biz pek çok şeyin farkında bile olmadan, biz AK Parti, MHP, CHP adına vuruşurken, biz ezeli sadakat yemini ettik diye tuttuğumuz takımın bayrağını dalgalandırmaya çalışırken bir ulusun bayrağını düşürmemek için, ülkesi için, insanı için vuruşanlar...

Mayınla parçalananlar, hain kurşunlarla kırılıp yere düşenler...

Dağlarda şehit olan askerler, şehit arkadaşının üzerinden Allah'u Ekber diye atlayarak düşmana atılan erler...

Onurları kırılan, gururlarıyla oynanan, şamar oğlanına çevrilen ama yine de cadde ve sokaklarda hain arayan, terörist avlayan polisiler var oldukça...

Barış sözünü dilinden düşürmeyen ama barışa ve kardeşliğe ortak bir koridor açılmaması için mücadele edenlerin...

Rövanş alma gayreti içinde olan, ufukta görülen küçük ışığın önünde set olarak durmaya çabalayanların...

Ölüm listelerinin uzayıp gitmesinden keyif alan, karşısındakinin ölümünden dolayı mutluluk duyup alçakça gülümseyenlerin...

"Birkaç şehit haberi gelse, birkaç yerde bombalar patlasa, masumlar ölse de şu iktidar partisini biraz hırpalasak, ülke elden gidiyor desek" diye plan yapan kahpelerin hain planları tutmayacak!

Allah o kahramanları mahcup etmesin, onlara zeval vermesin!