Havuz Problemi!

 Bir havuzu bir musluk 34 haftada, başka bir musluk ise 18 haftada doldurur. Bu iki musluk kapalı iken Aziz, başka bir musluğu açıp, havuzu doldurmak ister. 


İstanbul, Eskişehir, Sivas, Ankara, Karabük, İzmir’de çalışmalara başlar. Borular döşenir, havuzun kısa zamanda dolması amaçlanır. 

Önce boruların döşenmesi için “organize” olunması gerekir. Alt yapı çalışmalarına başlanır. 17 yaş altı, bel altı vuruşu yapabilecek ekip kurulur. 
Şekip, İlhan, Ali ve diğer çalışanlar da projeye dahil edilir. Konuyla ilgili görevlendirilip, illere dağıtılır. 

Görev, tarlaları sürmek, yağmurun yağmasını beklemek, ekinleri çıkartıp, havuzu doldurmaktır. 
Önce tarlaların ve inşaatların alt yapı çalışmalarına başlanır. 
Ekinler ekilip, tarlaların boy vermesi beklenir. 

İşçiler tarlaları sular. 
Tarlada ve inşaatta yerli işçilerin yanı sıra yabancılar da çalışmaktadır. Brezilyalı Kahe, Dixon bilinen en iyi işçilerdir. 
İşçiler sigortasız, kaçak ama iyi çalışırlar. 
Önce 3 tarla sürülür. Yağmur da yağar, ekinler de çıkar. 
Tarlalar bir güzel sulanıp, sürülmeyi bekler. 
Dokuz puan ceptedir.

Puanla inşaatın, puanla tarlanın ilgisi ise bu havuz probleminin en karmaşık noktasıdır. 
Çalışmalar devam ederken, döşenen borularla havuza su akmaya, havuz dolmaya başlar. 
İşçi-patron el ele organize bir şekilde işi çok kısa sürede bitirir. 

Borulardan geçen su önce inşaatlara, ardından tarlalara, oradan döşenen borularla Aziz’in yaptırdığı havuza akar. Su aktıkça, yağmur yağdıkça havuz dolmaya hatta taşmaya başlar. 
Aziz, Şekip, İlhan ortaklaşa havuzu doldurma işini üç ayda bitirirken ortaya büyük bir sorun çıkar.
Aylardan yazdır ve Temmuz sıcağında dolan havuzdaki su buharlaşmaya başlar. 
Türkiye şu soruya odaklanır. 

Organize bir şekilde havuz üç ayda dolduğuna göre bu işin tamamını Aziz tek başına kaç günde yapabilir?

Havuz problemi denince aklıma üniversite sınavındaki bu soru geldi.

Sahi havuz kaç günde dolar?